<h1>Jaroslav Holeček</h1>
<a href="https://github.com/JaroslavHolecek/SPS_for_students">Odkaz na Git repozitář s kódy pro konkrétní třídy</a>
<h2>Kontakt:</h2>
<p>Kabinet 209 (II. patro, chodba za hlavními schody vlevo)</p>
<p>Mail <a href="mailto:holecek@spskladno.cz">holecek@spskladno.cz</a></p>
<p>Školní MS Teams (která je oficiálním nástrojem školy) - v ní máte založený školní účet, který je automaticky přiřazený k vaší třídě. S případnými technickými dotazy ohledně přihlášení a používání se neváhejte zeptat mne. S dotazy ohledně účtů (přihlašovací emaily, hesla) se obracejte na Ing. Tomáše Vokouna.</p>
<p>Školní Discord - <a href="https://discord.gg/bzhzPYU">https://discord.gg/bzhzPYU</a></p>

<h2>Konzultace</h2>
<p>Každý učitel má povinost dle Školního řádu umožnit konzultace pro studenty.</p>
<p>Konzultovat můžeme online (MS Teams, Discord) v zásadě kdykoliv (večer, víkend, a pod.), nebo osobně kterýkoliv den kromě pátku vždy před začátkem vyučování, nebo po konci vyučování (můžete se podívat na můj rozvrh na edupage). Osobní i online konzultaci si se mnou ale <strong>vždy domluvte</strong> osobně, emailem, na Discordu a pod.. Mám sice čas v zásadě kdykoliv, ale nečíhám neustále u počítače/v kabinetu, zda někdo nezavolá/nepříjde na konzultaci.</p>
<p>Na konzultaci se konzultují dotazy, zadané úlohy, projekty a pod.. Na konzultaci <strong>nelze</strong> provádět ústní "zkoušení" - k tomu je vyhrazen čas v hodinách. Umět si zorganizovat čas (a tedy nehonit zkoušení na poslední chvíli) je jedna ze základních dovedností člověka s maturitním vzděláním, o které na této škole usilujete - trénujte to! Pokud dlouhodobě nejste ve škole, samozřejmě se domluvíme individuálně.</p>

<h2>Hodnocení</h2>
<p>V mých hodinách předmětu Progrmaování jste hodnoceni <a href="https://cs.wikipedia.org/wiki/V%C3%A1%C5%BEen%C3%BD_pr%C5%AFm%C4%9Br">Váženým průměrem známek</a> - o váze známky budete vždy předem informováni (pokud ji zapomenu uvést, tak se neváhejte zeptat). Jiné hodnocení, než to, které je zapsané v Bakalářích nemá na Vaši známku vliv - tedy si můžete každý v kteroukoliv chvíli spočítat, co Vám aktuálně vychází.</p>
<p>Pro hodnocení je nutné dle <a href="https://www.spskladno.cz/files/verejne_doc/klasifikacni_rad_sps.pdf">Klasifikačního řádu</a> absolvovat minimálně 60% proběhlých hodin nebo mít dostatečný počet známek - v systému získávání známek, který budeme používat se nemůže stát, že byste známek neměli dostatek a tedy se nemůže stát, že budete neklasifikováni. Pokud budete dlouhodobě mimo výuku, domluvíme se individuálně.</p>

	<h3>Získávání známek</h3>
	<h4>Hlavní známky - váha 10</h4>
	<p>Na Moodle jsou za sebou seřazeny činnosti (testy, ústní povídání a k závěru průběžné odevzdávání vlastního projektu).<br>
		Jeden "Blok" sestává ze 4 testů + 2 ústních v pořádí 2t - 1u - 2t - 1u. První známku dostanete po 5 týdnech, kdy se společně uvidíme (odučených hodin), každou další známku vždy po 4 týdnech, kdy se společně uvidíme.<br>
		Známky v Bakalářích se Vám tedy objeví k neděli 5., 9., 13., atd. týdne, ve kterém proběhne výuka (prázdniny, odpadnuté hodiny a pod. se nepočítají).<br>
		Další období se začíná počítat ve chvíli udělení známky do Bakalářů.<br>
		Známku získáte podle toho, kolik činností v průběhu tohoto období zvládnete:<br> 
			Každý splněný test posune vaši známku o půl stupně ( 5 -> 4- -> 4 -> 3- -> 3 -> 2- -> 2 -> 1- -> 1 ) a splněné testy na sebe musí navazovat (tedy nelze nějaký přeskočit). Moodle mi nedovolí nastavit test jako splněný až při 200 bodech (takže vás do dalšího testu pustí již po dosažení 100 bodů), ale při udělování známky je směrodatný počet <strong>testů nad 200 bodů</strong> (případně ústních za 100) v kuse.<br>
    		Úspěšné ústní zkoušení posune vaši známku o 1 stupeň.<br>
    		Po splnění všech testů a ústních povídání posune každé průběžné odevzdání vlastního projektu (alespoň pár řádků kódu navíc) vaši známku o 1 stupeň.
    </p>
<p>Pokud budete postupovat (vyplňovat testy a ústní) rychleji - tedy se dostanete s činnostmi "nad jedničku" - domluvíme se individuálně na Vaší odměně (např. tatranka, malá jednička, čokoláda, ...). Jediné co není možné je přenos činností do dalšího období - tedy v dalším období vždy začínáte na "nule".</p>
	<h5>Skupinový projekt</h5>
	<p>Aktuální třeťáci a čtvrťáci pracují pouze na skupinovém projektu a to až do konce studia.</p>
	<p>V průběhu roku budete pracovat na Skupinovém (do 3. ročníku včetně) projektu.<br>
	Poté, co splníte všechny testy a ústní na Moodle posune postupný průběh práce na projektu (alespoň pár nových řádků/úprav) vaši známku o jeden stupeň týdně.<br>Samozřejmě budete na projektu pracovat již v průběhu roku, ale měnit hodnocení vám bude až ke konci.</p>
	<h5>Samostaný projekt</h5>
	<p>Aktuální třeťáci a čtvrťáci pracují pouze na skupinovém projektu a to až do konce studia - samostatný projekt aktuální třeťáci a čtvrťáci nemají.</p>
	<p>V průběhu 4. ročníku budete pracovat na Samostatném projektu.<br>
	Ten sice nebude ovlivňovat vaši známku, ale je to <strong>nutná</strong> podmínka, pro získání známky 4 a lepší (viz <a href="index.html#maturita">Maturita</a>)</p>

	<h4>UmímeTo - váha 3</h4>
	<p>Každých 14 dní (k neděli 23:59) získáte známku z procvičování na UmímeTo nebo podobných systémech.</p>

	<h4>Dobrovolné známky na přilepšenou</h4>
    <p><strong>Prezentace</strong> (minimálně 15min, pořádně udělaná, ozdrojovaná) na vámi zvolené téma (domluvené se mnou) - obvykle nějaký algoritmus, objev, zajímavost apd..<br>Váha 5</p>
    <p>Řešení úlohy na <strong>CodinGames</strong> + jeho prezentace.<br>Váha 5</p>
    <p>Neváhejte být aktivní a <strong>domluvte se se mnou</strong> na dalších možnostech, které vám připadají fajn.</p>

    <h4>Podmínky hodnocení</h4>
    <p><strong>Test</strong> je splěný, pokud získáte alespoň 200 bodů (tedy musíte využít <a href="https://2021.moodlemoot.cz/mod/book/view.php?id=317">hodnocení s mírou jistoty</a>) - můžete vyplňovat opakovaně - mezi pokusy je nutné počkat 16h</p>
	<p><strong>Ústní</strong> je splněné pokud správně odpovíte minimálně na všechny otázky zmíněné v zadání (můžete nám povědět i něco navíc) - můžete si připravit dokument/obrázek/video/odkaz/zdrojový kód, který budete popisovat (samozřejmě v něm nemohou být napsané odpovědi (nebo jejich části), které byste jen přečetli)</p>
	<p><strong>UmímeTo</strong> - při 8 zadaných cvičení posune každé z nich známku o půl stupně, při 4 zadaných cvičení posune každé z nich známku o jeden stupeň</p>


